<!doctype html><html lang=en-us><head><meta charset=utf-8><meta name=viewport content="width=device-width,initial-scale=1"><meta http-equiv=x-ua-compatible content="IE=edge"><meta name=theme-color content="dark"><title>รายได้เฉลี่ยของคนญี่ปุ่น | wiennat</title><link rel=stylesheet href=/sass/main.min.8b438bfba24eda75148342e9ef8ea185a2c366754c3edc64ba31f0b73bbc894f.css></head><body class=dark><nav class=navbar><div class=container><div class=flex><div><a class=brand href=/>wiennat</a></div><div class=flex><a href=/about>About</a>
<a href=/posts>Posts</a>
<button id=dark-mode-button></button></div></div></div></nav><main><div class=container><article><header class=article-header><div class=thumb><div><h1>รายได้เฉลี่ยของคนญี่ปุ่น</h1><div class=post-meta><div><time>February 06, 2021</time></div><div class=tags></div></div></div></div></header></article><div class=article-post><p>วันก่อนเห็นข่าวว่ารัฐบาลญี่ปุ่นจะมีการแก้กฏหมายเพื่อ<a href=https://www3.nhk.or.jp/news/html/20210202/k10012845011000.html>ยกเลิกเงินสนับสนุนการเลี้ยงดูเด็กสำหรับครอบครัวผู้มีรายได้สูง</a> คือมีรายได้ต่อปีเกิน 12 ล้านเยน ก็เลยสงสัยเกี่ยวกับรายได้เฉลี่ยของคนญี่ปุ่นขึ้นมา</p><p>ด้วยความที่เคยอ่านผ่านๆ ตามาว่ารายได้ต่อปีเฉลี่ยของคนญี่ปุ่นจะอยู่ที่ประมาณ 6 ล้านเยน ดังนั้นพอบอกว่ารายได้สูงคือ 12 ล้านเยนก็รู้สึกว่าเยอะเหมือนกันนะ
แต่พอนึกถึงว่าเป็นครอบครัวที่ทั้งสามีภรรยาทำงานทั้งคู่ ตัวเลข 12 ล้านเยนมันก็กลายเป็นธรรมดาขึ้นมาทันที พอแบบนี้ก็เลยรู้สึกว่าแล้วรายได้เฉลี่ยต่อครอบครัว จริงๆ แล้วมันเท่าไหร่กันแน่</p><p><figure><img src=fig1.png alt="การกระจายตัวของรายได้เฉลี่ยต่อครอบครัวต่อปี source: กระทรวงสาธารณสุข แรงงานและสวัสดิการญี่ปุ่น"></figure>จาก<a href=https://www.mhlw.go.jp/toukei/saikin/hw/k-tyosa/k-tyosa17/dl/03.pdf>ผลสำรวจรายได้ครอบครัวที่มีขนาด 2 คนขึ้นไปของกระทรวงสาธารณสุข แรงงานและสวัสดิการญี่ปุ่นในปี 2019</a>จะเห็นว่ารายได้เฉลี่ยต่อครอบครัวของคนญี่ปุ่นจะอยู่ที่ประมาณ 5.52 ล้านเยน โดยที่มีค่ามัธยฐานอยู่ที่ 4.37 ล้านเยน ส่วนจำนวนครอบครัวที่มีรายได้เกิน 12 ล้านเยนมีอยู่ประมาณ 7.2% เท่านั้นเอง</p><p>พอลองไปดูผลสำรวจ<a href=https://doda.jp/guide/heikin/>เงินเดือนเฉลี่ยสำหรับพนักงานประจำของญี่ปุ่นที่จัดทำโดยเว็บไซต์หางาน doda</a> สำหรับปี 2020 จะพบว่ารายได้เฉลี่ยอยู่ที่ประมาณ 4.1 ล้านเยน โดยที่ถ้าดูเฉพาะช่วงอายุ 40 - 60 ซึ่งเป็นช่วงอายุที่น่าจะมีครอบครัวแล้วก็จะมีรายได้เฉลี่ยอยู่ที่ 5.1 - 6.1 ล้านเยน</p><p>ทีนี้พอมาดูผลสำรวจของ<a href=http://www.stat.go.jp/english/data/kakei/156index.html>สำนักงานสถิติของญี่ปุ่น</a> ดูจะได้ตัวเลขของปี 2019 ว่ามีรายได้เฉลี่ยที่ประมาณ 5.1 ล้านเยนแต่ตัวเลขที่น่าสนใจคือถึงแม้ขนาดครอบครัวเฉลี่ยอยู่ที่ 2.3 คน แต่มีจำนวนผู้ที่มีรายได้อยู่ที่ 1.03 คนเท่านั้น ซึ่งก็คือส่วนใหญ่แล้วเป็นครอบครัวที่มีรายได้หลักทางเดียว</p><p>ส่วนที่เคยเห็นผ่านๆ ตอนดูหนังสือแนะนำบริษัทที่รับเด็กจบใหม่เมื่อหลายปีก่อน ก็จำได้ว่าเงินเดือนของเด็กป.โทจบใหม่ส่วนใหญ่อยู่ที่ประมาณ 220000 - 240000 เยน (คิดเป็นต่อปีคือประมาณ 2.6 - 2.8 ล้าน)</p><p>ก็นับว่าเงินเดือนสตาร์ทของสาขาไอทีที่เริ่มต้นที่ราวๆ 3 ล้านเยนกลางๆ ไปจนถึง 6 ล้านเยน นี่ก็นับว่าเยอะมากจริงๆ ยิ่งพอมาเทียบกับรายชื่อบริษัทใน <a href=https://gaijininjapan.blog/10-jp-tech-companies>10 บริษัทไอทีในญี่ปุ่นที่ใช้ภาษาอังกฤษ ที่น่าทำงานด้วย</a> แล้วยิ่งรู้สึกเห็นถึงความแตกต่าง</p><p>สรุปก็คือรายได้เกิน 12 ล้านบาทต่อปีถึงแม้ว่าจะดูไม่เยอะ เพราะถ้าทำงานทั้งสามีภรรยามันก็น่าจะถึงได้ไม่ยากมาก
แต่พอดูที่การกระจายตัวของรายได้แล้วก็เป็นส่วนน้อยจริงๆ ที่มีรายได้เกิน 12 ล้านเยนเพราะส่วนใหญ่เป็นครอบครัวที่มีรายได้หลักแค่ทางเดียว</p><p>PS. รายได้ 12 ล้านเยน หักภาษีต่างๆ แล้วจะเหลือเทคโฮมประมาณ　8.6 ล้านเยน</p></div></div><div class=container><nav class="flex container suggested"><a rel=prev href=/posts/css-zen-garden/ title="Previous post (older)"><span>Previous</span>
CSS Zen Garden</a></nav></div></main></main><footer class="footer flex"><section class=container><nav class=footer-links></nav><section class=webring><div class=webring-logo><a href=https://webring.wonderful.software#wiennat.com title=วงแหวนเว็บ><img alt=วงแหวนเว็บ width=32 height=32 src=https://webring.wonderful.software/webring.black.svg></a></div><div>A part of wonderful.software webring<nav class=webring-links><a href=https://webring.wonderful.software#wiennat.com:prev>Prev</a>
<a href=https://webring.wonderful.software#wiennat.com:list>List</a>
<a href=https://webring.wonderful.software#wiennat.com:random>Random</a>
<a href=https://webring.wonderful.software#wiennat.com:next>Next</a></nav></div></section></section><script async src=/js/features.min.a94f58a30ad2560de728e080d87f75c60cf806fd1b3d5f4815f1a1a02c0d1859.js></script></footer></body></html>